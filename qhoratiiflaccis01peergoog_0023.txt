Societatibus quoque eruditis erat allectus, ut Leidensi, Har-
lemensi, Instituta olim Regio, Theologico Teyleri'collegio, aliis.
Leidensem, excolendo sermoni Neerlando, magni faciebat. Con-
veutibus omnium sodalium annuis ter et quinquagies interfuisse
non multum aberat quin gloriaretur: laetatus certe est, cunr una·
nimi consensu socius honorarius diceretur. Nec vero minoris
-faciebat Harlemensem. Sed ut accederet, diu a se impetrare
non potuit, quia Ludovicus Napoleo nominatus erat patronus.

Non oderat optimum Napoleonidarum, qui obtiusam sibi a fra-

tre novam patriam brevi amare didicisset; sed natus in repu-
blica, magna illa virorum et virtutum omnium parente, regno
non statim assuescebat. Neque adhuc usu eramus edocti, impe-
rium unius et libertatem natura non esse dissociabilis, eamque
non laetius florere quam in civitate, ubi bonae leges potestatem
principis et magistratuum temperant, et suis quamque limitibus

’ , coercent. Caeterum Institutis, quae quidem ad studia veterum

literarum augenda et alenda pertinerent, minus tribuebat quam
scholis bene ordinatis et disciplinae, more maiorum, sanitate et
severitate insigni. In qua sententia et Wyttenbacbium fuisse Mab-
nius in Vita illius testatur.

Amicitia nostra, ex quo Leidam migravi, integra stetit. Si
capere potuisset incrementum, eo discessu cepisse dicerem. Hoc
ille, in epistolis praesertim, significabat, tamquam non plura et
maiora, quam ipse mihi, ego illi accepta referre deberem. Sic erat.
Parcus in reprehendendo, benignus in laudand0, cui optime vel-
let, hunc tota mente atque omni caritate complectebatur, et,
quod sentiret, in magna verborum lectissimorum copia effundebat.
Ego, Groniuganus, et natura paullo aliter factus, parem affabi-
litatem reddere non potui. Neque postulabat, cum probe nos-
set, quis animus sub isto frigore lateret.

Quanti eum aestimarem, ter palam declaravi. Hanc quoque
Satirarum Horatianarum recensionem, laborem fortasse extre-
mum, illi dedicare, praesens praesenti tradere, apud me con-
stitueram. Cogitatio fore ut, priusquam ex bac vita migraret,
semel etiam de rebus pristinis nostro more confabularemur, tam
alte menti erat infixa, ut neutrum antea mori posse putarem.

Α. d. xxvm mense Maio suam mihi effigiem photograptam mi-

 

